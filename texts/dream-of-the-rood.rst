The Dream of the Rood
=====================

  The Dream of the Rood is one of the earliest Christian poems in the corpus of
  Old English literature and an example of the genre of dream poetry. Like most
  Old English poetry, it is written in alliterative verse. Rood is from the Old
  English rod "pole", specifically "crucifix". Preserved in the 10th century
  Vercelli Book, the poem may be considerably older, even one of the oldest works
  of Old English literature.

    -- From Wikipedia's `article <http://en.wikipedia.org/wiki/Dream_of_the_Rood>`_.

This is my first attempt at providing a translation of sense rather than a more
literal translation. I have playfully attempted to keep a small amount of
Anglo-Saxon poetic technique in the translation but in places metre has been
sacrificed for clarity.

The `source text <http://www.ucalgary.ca/UofC/eduweb/engl403/dreamtext.htm>`_ is
from the Univeristy of Calgary.

.. raw:: html

  <div class="oe-text">

| Hwæt! ic swefna cyst   secgan wylle,
| ..
| :word:`Hwæt: int. pron. nn: Lo`
| :word:`ic: 1 pers. pron. ns: I`
| :word:`swefna: gpn swefn: of dreams`
| :word:`cyst: spec. (with genitive pl.): the best of, the choicest`
| :word:`secgan: v. inf. secgan: to speak, to recite`
| :word:`wylle: v. 1 subj. willan: shall, will`
| ..
| :trans:`Lo! Of the sweetest dreams   I now shall speak,`
| ..
| hwæt mē gemætte   tō midre nihte,
| ..
| :word:`hwæt: int. pron. nn: which`
| :word:`mē: 1 pers. pron. as: me`
| :word:`gemætte: v. 1 mǣtan: dreamed (trans.)`
| :word:`tō: prep. w.d: to, at`
| :word:`midre: spec.: midnight`
| :word:`nihte: spec.: midnight`
| ..
| :trans:`the mind-made fancies,   that midnight come,`
| ..
| syðþan reordberend   reste wunedon!
| ..
| :word:`syðþan: adv. (var. of siððon): since, aftwerwards`
| :word:`reordberend: nsm reordberend: man`
| :word:`reste: asf rest: rest`
| :word:`wunedon: v. pret. pl. winnan: won, laboured`
| ..
| :trans:`which after-waking,   rest weary men!`
| ..
| Þuhte mē þæt ic gesawe   syllicre trēow
| ..
| :word:`Þuhte: v. 1 pret. þyncan: thought`
| :word:`mē: 1 pers. pron. as: me`
| :word:`þæt: spec.: that`
| :word:`ic: 1 pers. pron. ns: I`
| :word:`gesawe: v. 1 pret. gesēon: saw`
| :word:`syllicre: adj. dsn seldlic: wondorous`
| :word:`trēow: nsn trēow: tree`
| ..
| :trans:`Methought I saw   a splendid tree`
| ..
| on lyft lædan,   leohte bewunden,
| ..
| :word:`on: prep. w.d: on, in`
| :word:`lyft: ns? lyft: sky, air`
| :word:`lædan: v. inf. lǣden: to lead, to guide, to carry`
| :word:`leohte: dsn leoht: light`
| :word:`bewunden: adj. dsn bewindan: curled, enveloped`
| ..
| :trans:`carried aloft,   ablaze with light,`
| ..
| beama beorhtost.   Eall þæt beacen wæs
| ..
| :word:`beama: gpm bēam: of trees`
| :word:`beorhtost: adj. gpm beorhtost: brightest`
| :word:`Eall: spec.: all`
| :word:`þæt: nsn dem. pron.: that`
| :word:`beacen: asn beacen: beacon, sign, apparation`
| :word:`wæs: anom. 3. sg. bēon: was`
| ..
| :trans:`the forest-lord.   Fine it's leaves`
| ..
| begoten mid golde.   Gimmas stodon
| ..
| :word:`begoten: v. pp. begeotan: annoited, drenched`
| :word:`mid: prep. w.d: with`
| :word:`golde: nsn gold: gold`
| :word:`Gimmas: npm gimm: gems`
| :word:`stodon: v. pret. pl. standan: stood`
| ..
| :trans:`glimmered with gold.   Gems lay glowing`
| ..
| fægere æt foldan sceatum,   swylce þær fife wæron
| ..
| :word:`fægere: adj. npm fæger: beautiful`
| :word:`æt: prep.: near, by`
| :word:`foldan: apf folde: earth, ground`
| :word:`sceatum: dpm sceat: corner, surface of the earth`
| :word:`swylce: conj.: also, as if, moreover`
| :word:`þær: adv.: there, where`
| :word:`fife: spec. 5: five`
| :word:`wæron: anom. pret. pl. bēon: were`
| ..
| :trans:`fair in earthly folds,   and five there were`
| ..
| uppe on þam eaxlgespanne.   Beheoldon þær engel dryhtnes ealle,
| ..
| :word:`uppe: adv.: above, up`
| :word:`on: prep. w.d: on`
| :word:`þam: dem. pron. dsn: the`
| :word:`eaxlgespanne: dsn eaxlgespann: 'axle-span', cross joint`
| :word:`Beheoldon: v. pret. pl. behealdan: beheld`
| :word:`þær: adv.: there, where`
| :word:`engel: nsm engel: angel`
| :word:`dryhtnes: gsm dryhten: lord, king, Christ`
| :word:`ealle: adj. npm eall: all`
| ..
| :trans:`in the cross' embrace.   All creation, fair by our Lord's hand,`
| ..
| fægere þurh forðgesceaft.   Ne wæs ðær huru fracodes gealga,
| ..
| :word:`fægere: adj. npm fæger: beautiful`
| :word:`þurh: prep.: through, by means of`
| :word:`forðgesceaft: dsf forðgesceaft: creature, created being or thing, world`
| :word:`Ne: prep.: nor`
| :word:`wæs: anom. 1 pret. sg. bēon: was`
| :word:`ðær: prep.: there`
| :word:`huru: prep.: truly`
| :word:`fracodes: gsn fracoð: a wicked man's`
| :word:`gealga: asm gealga: gallows`
| ..
| :trans:`saw there God's angel.   These were no gallows for a wiked man,`
| ..
| ac hine þær beheoldon   halige gastas,
| ..
| :word:`ac: conj.: but`
| :word:`hine: 3 pers. pron. asm: it`
| :word:`þær: prep.: there`
| :word:`beheoldon: v. pret. pl. behaldan: beheld`
| :word:`halige: adj. npm hālig: holy`
| :word:`gastas: npm gāst: spirits`
| ..
| :trans:`but hanging there to see   the Holy Ghost,`
| ..
| men ofer moldan,   ond eall þeos mære gesceaft.
| ..
| :word:`men: anom. np athematic man: men`
| :word:`ofer: prep. w.d: resting on`
| :word:`moldan: dsf molde: earth`
| :word:`ond: conj.: and`
| :word:`eall: adj. nsf eall: all`
| :word:`þeos: dem. pron. nsf: this`
| :word:`mære: adj. nsf mǣre: great`
| :word:`gesceaft: nsf gesceaft: creation`
| ..
| :trans:`known by worldly men,   and wonderous creation.`
| ..
| Syllic wæs se sigebeam,   ond ic synnum fah,
| ..
| :word:`Syllic: adj. nsm seldlic: wonderous`
| :word:`wæs: anom. 1 pret. sg. bēon: was`
| :word:`se: dem. pron. nsm: the`
| :word:`sigebeam: nsm sigebeam: victory-tree`
| :word:`ond: conj.: and`
| :word:`ic: 1 pers. pron. ns: I`
| :word:`synnum: dsf synn: of sin, injury, mischief`
| :word:`fah: anom. ambiguous adj. fāh: stained, decorated`
| ..
| :trans:`Splended that victory-tree,   and I was stained by sin,`
| ..
| forwunded mid wommum.   Geseah ic wuldres treow,
| ..
| :word:`forwunded: v. pp. forwundian: was wounded`
| :word:`mid: prep. w.d: with, by way of`
| :word:`wommum: dp? wamm: defects, crimes, injuries, faults`
| :word:`Geseah: v. pret. 1 sēon: saw`
| :word:`ic: 1 pers. pron. ns: I`
| :word:`wuldres: gsf woldrun: of glory`
| :word:`treow: asn trēow: tree`
| ..
| :trans:`wounded by faults.   I saw the wonderous tree,`
| ..
| wædum geweorðode,   wynnum scinan,
| ..
| :word:`wædum: dpf wǣd: with robe, dress`
| :word:`geweorðode: v. pret. 3 weorðan: to become, be done, be made`
| :word:`wynnum: dpf wynn: with joy`
| :word:`scinan: v. inf. scīnan: to shine`
| ..
| :trans:`sure and noble it's garments,   shining with joy,`
| ..
| gegyred mid golde;   gimmas hæfdon
| ..
| :word:`gegyred: v. pp. gegyrran: adorned(?)`
| :word:`mid: prep. w.d: with`
| :word:`golde: dsn gold: gold`
| :word:`gimmas: npm gimm: gems`
| :word:`hæfdon: v. pret. pl. habban: had`
| ..
| :trans:`gold adorned;   gems had`
| ..
| bewrigene weorðlice   wealdendes treow.
| ..
| :word:`bewrigene: v. pp. bewrēon: covered`
| :word:`weorðlice: adj. asn weorðlic: worthy, honourable`
| :word:`wealdendes: gsm wealdend: of the leader, ruler`
| :word:`treow: asn trēow: tree`
| ..
| :trans:`covered that worthy   tree of the ruler.`
| ..
| Hwæðre ic þurh þæt gold   ongytan meahte
| ..
| :word:`Hwæðre: spec.: yet`
| :word:`ic: 1 pers. pron. ns: I`
| :word:`þurh: prep. w.a: through, beyond`
| :word:`þæt: asn dem. pron.: that`
| :word:`gold: asn gold: gold`
| :word:`ongytan: v. inf. ongietan: to perceive`
| :word:`meahte: v. 3 magan: might`
| ..
| :trans:`I may yet see   beyond that gold`
| ..
| earmra ærgewin,   þæt hit ærest ongan
| ..
| :word:`earmra: spec.: of miserable, wretched`
| :word:`ærgewin: spec. ārgewyrht: former work, deeds of old`
| :word:`þæt: conj.: in that`
| :word:`hit: 3 pers. pron. nsn: it`
| :word:`ærest: prep.: first`
| :word:`ongan: v. 3 pret. ongēan: began`
| ..
| :trans:`the former work of wretched ones,   from which it began`
| ..
| swætan on þa swiðran healfe.   Eall ic wæs mid sorgum gedrefed,
| ..
| :word:`swætan: v. inf. swǣtan: exude, sweat, bleed(?)`
| :word:`on: prep. w.d: on, in`
| :word:`þa: asf dem. pron.: the`
| :word:`swiðran: adj. asf swiðre: right`
| :word:`healfe: asf healf: half`
| :word:`Eall: asn eall: everything`
| :word:`ic: pers. pron. 1 ns: I`
| :word:`wæs: anom. 1 pret. sg. bēon: was`
| :word:`mid: prep. w.d: with`
| :word:`sorgum: dpf sorg: sorrows`
| :word:`gedrefed: v. pp. drēfan: afflicted`
| ..
| :trans:`to bleed from the right side.   I was affliced with sorrows,`
| ..
| forht ic wæs for þære fægran gesyhðe.   Geseah ic þæt fuse beacen
| ..
| :word:`forht: spec.: frightened`
| :word:`ic: 1 pers. pron. ns: I`
| :word:`wæs: anom. 1 pret. sg. bēon: was`
| :word:`for: prep. w.d: before`
| :word:`þære: dsf dem. pron.: the`
| :word:`fægran: dsf fægre: fair`
| :word:`gesyhðe: dsf gesihð: sight`
| :word:`Geseah: v. 1 pret. sēon: saw`
| :word:`ic: 1 pers. pron. ns: I`
| :word:`þæt: conj.: that`
| :word:`fuse: adj. asn fūslic: eager, ready to start`
| :word:`beacen: asn bēacen: sign, token`
| ..
| :trans:`I was frightened before the beatiful sight.   I saw that eager sign`
| ..
| wendan wædum ond bleom;   hwilum hit wæs mid wætan bestemed,
| ..
| :word:`wendan: v. inf. wendan: to change, turn, direct`
| :word:`wædum: dpf wǣd: of clothing`
| :word:`ond: conj.: and`
| :word:`bleom: spec.: with the preceeding, 'in respect of garments and colours'`
| :word:`hwilum: dsf hwil: with time`
| :word:`hit: nsn 3 pers. pron.: it`
| :word:`wæs: anom. v. 3 pret. sg. bēon: was`
| :word:`mid: prep. w.d: with`
| :word:`wætan: dsn wǣt: water`
| :word:`bestemed: v. pp. bestȳman: drenched`
| ..
| :trans:`change its grments;   with time it was drenched with wetness,`
| ..
| beswyled mid swates gange,   hwilum mid since gegyrwed.
| ..
| :word:`beswyled: v. pp. beswylian: soaked`
| :word:`mid: prep. w.d: with`
| :word:`swates: gp? swāt: sweat's, blood's`
| :word:`gange: dsm gang: flow, course, path`
| :word:`hwilum: dsf hwil: with time`
| :word:`mid: prep. w.d: with`
| :word:`since: dsn sinc: treasure, riches`
| :word:`gegyrwed: v. pp. gegierwan: decked, dressed`
| ..
| :trans:`soaked with flowing blood,   with time it was adorned with treasure.`
| ..

| Hwæðre ic þær licgende   lange hwile
| beheold hreowcearig   hælendes treow,
| oððæt ic gehyrde   þæt hit hleoðrode.
| Ongan þa word sprecan   wudu selesta:
| "Þæt wæs geara iu,   (ic þæt gyta geman),
| þæt ic wæs aheawen   holtes on ende,
| astyred of stefne minum.   Genaman me ðær strange feondas,
| geworhton him þær to wæfersyne,   heton me heora wergas hebban.
| Bæron me ðær beornas on eaxlum,   oððæt hie me on beorg asetton,
| gefæstnodon me þær feondas genoge.   Geseah ic þa frean mancynnes
| efstan elne mycle   þæt he me wolde on gestigan.
| Þær ic þa ne dorste   ofer dryhtnes word
| bugan oððe berstan,   þa ic bifian geseah
| eorðan sceatas.   Ealle ic mihte
| feondas gefyllan,   hwæðre ic fæste stod.
| Ongyrede hine þa geong hæleð,   (þæt wæs god ælmihtig),
| strang ond stiðmod.   Gestah he on gealgan heanne,
| modig on manigra gesyhðe,   þa he wolde mancyn lysan.
| Bifode ic þa me se beorn ymbclypte.   Ne dorste ic hwæðre bugan to eorðan,
| feallan to foldan sceatum,   ac ic sceolde fæste standan.
| Rod wæs ic aræred.   Ahof ic ricne cyning,
| heofona hlaford,   hyldan me ne dorste.
| Þurhdrifan hi me mid deorcan næglum.   On me syndon þa dolg gesiene,
| opene inwidhlemmas.   Ne dorste ic hira nænigum sceððan.
| Bysmeredon hie unc butu ætgædere.   Eall ic wæs mid blode bestemed,
| begoten of þæs guman sidan,   siððan he hæfde his gast onsended.
| Feala ic on þam beorge   gebiden hæbbe
| wraðra wyrda.   Geseah ic weruda god
| þearle þenian   Þystro hæfdon
| bewrigen mid wolcnum   wealdendes hræw,
| scirne sciman,   sceadu forð eode,
| wann under wolcnum.   Weop eal gesceaft,
| Cwiðdon cyninges fyll.   Crist wæs on rode.
| Hwæðere þær fuse   feorran cwoman
| to þam æðelinge.   Ic þæt eall beheold.
| Sare ic wæs mid sorgum gedrefed,   hnag ic hwæðre þam secgum to handa,
| eaðmod elne mycle.   Genamon hie þær ælmihtigne god,
| ahofon hine of ðam hefian wite.   Forleton me þa hilderincas
| standan steame bedrifenne;   eall ic wæs mid strælum forwundod.
| Aledon hie ðær limwerigne,   gestodon him æt his lices heafdum,
| beheoldon hie ðær heofenes dryhten,   ond he hine ðær hwile reste,
| meðe æfter ðam miclan gewinne.   Ongunnon him þa moldern wyrcan
| beornas on banan gesyhðe;   curfon hie ðæt of beorhtan stane,
| gesetton hie ðæron sigora wealdend.   Ongunnon him þa sorhleoð galan
| earme on þa æfentide,   þa hie woldon eft siðian,
| meðe fram þam mæran þeodne.   Reste he ðær mæte weorode.
| Hwæðere we ðær greotende   gode hwile
| stodon on staðole,   syððan stefn up gewat
| hilderinca.   Hræw colode,
| fæger feorgbold.   Þa us man fyllan ongan
| ealle to eorðan.   Þæt wæs egeslic wyrd!
| Bedealf us man on deopan seaþe.   Hwæðre me þær dryhtnes þegnas,
| freondas gefrunon,
| ond gyredon me   golde ond seolfre.
| Nu ðu miht gehyran,   hæleð min se leofa,
| þæt ic bealuwara weorc   gebiden hæbbe,
| sarra sorga.   Is nu sæl cumen
| þæt me weorðiað   wide ond side
| menn ofer moldan,   ond eall þeos mære gesceaft,
| gebiddaþ him to þyssum beacne.   On me bearn godes
| þrowode hwile.   Forþan ic þrymfæst nu
| hlifige under heofenum,   ond ic hælan mæg
| æghwylcne anra,   þara þe him bið egesa to me.
| Iu ic wæs geworden   wita heardost,
| leodum laðost,   ærþan ic him lifes weg
| rihtne gerymde,   reordberendum.
| Hwæt, me þa geweorðode   wuldres ealdor
| ofer holtwudu,   heofonrices weard!
| Swylce swa he his modor eac,   marian sylfe,
| ælmihtig god   for ealle menn
| geweorðode   ofer eall wifa cynn.
| Nu ic þe hate,   hæleð min se leofa,
| þæt ðu þas gesyhðe   secge mannum,
| onwreoh wordum   þæt hit is wuldres beam,
| se ðe ælmihtig god   on þrowode
| for mancynnes   manegum synnum
| ond adomes   ealdgewyrhtum.
| Deað he þær byrigde,   hwæðere eft dryhten aras
| mid his miclan mihte   mannum to helpe.
| He ða on heofenas astag.   Hider eft fundaþ
| on þysne middangeard   mancynn secan
| on domdæge   dryhten sylfa,
| ælmihtig god,   ond his englas mid,
| þæt he þonne wile deman,   se ah domes geweald,
| anra gehwylcum   swa he him ærur her
| on þyssum lænum   life geearnaþ.
| Ne mæg þær ænig   unforht wesan
| for þam worde   þe se wealdend cwyð.
| Frineð he for þære mænige   hwær se man sie,
| se ðe for dryhtnes naman   deaðes wolde
| biteres onbyrigan,   swa he ær on ðam beame dyde.
| Ac hie þonne forhtiað,   ond fea þencaþ
| hwæt hie to criste   cweðan onginnen.
| Ne þearf ðær þonne ænig   anforht wesan
| þe him ær in breostum bereð   beacna selest,
| ac ðurh ða rode sceal   rice gesecan
| of eorðwege   æghwylc sawl,
| seo þe mid wealdende   wunian þenceð."
| Gebæd ic me þa to þan beame   bliðe mode,
| elne mycle,   þær ic ana wæs
| mæte werede.   Wæs modsefa
| afysed on forðwege,   feala ealra gebad
| langunghwila.   Is me nu lifes hyht
| þæt ic þone sigebeam   secan mote
| ana oftor   þonne ealle men,
| well weorþian.   Me is willa to ðam
| mycel on mode,   ond min mundbyrd is
| geriht to þære rode.   Nah ic ricra feala
| freonda on foldan,   ac hie forð heonon
| gewiton of worulde dreamum,   sohton him wuldres cyning,
| lifiaþ nu on heofenum   mid heahfædere,
| wuniaþ on wuldre,   ond ic wene me
| daga gehwylce   hwænne me dryhtnes rod,
| þe ic her on eorðan   ær sceawode,
| on þysson lænan   life gefetige
| ond me þonne gebringe   þær is blis mycel,
| dream on heofonum,   þær is dryhtnes folc
| geseted to symle,   þær is singal blis,
| ond me þonne asette   þær ic syþþan mot
| wunian on wuldre,   well mid þam halgum
| dreames brucan.   Si me dryhten freond,
| se ðe her on eorþan   ær þrowode
| on þam gealgtreowe   for guman synnum.
| He us onlysde   ond us lif forgeaf,
| heofonlicne ham.   Hiht wæs geniwad
| mid bledum ond mid blisse   þam þe þær bryne þolodan.
| Se sunu wæs sigorfæst   on þam siðfate,
| mihtig ond spedig,   þa he mid manigeo com,
| gasta weorode,   on godes rice,
| anwealda ælmihtig,   englum to blisse
| ond eallum ðam halgum   þam þe on heofonum ær
| wunedon on wuldre,   þa heora wealdend cwom,
| ælmihtig god,   þær his eðel wæs.

.. raw:: html

  </div>
